Handelsbetingelser
Smartbuy.dk ApS
Nørre Lindbjerg 13
7400 Herning
Danmark

CVR-nummer. 4053xxxx
Telefon: +45 52 13 56 06
E-mail: info@smartbuy.dk

Ved handel på denne hjemmeside smartbuy.dk accepterer du automatisk nedenstående betingelser.
Vi anbefaler derfor, at du læser betingelserne grundigt igennem, inden du handler hos os.

Bestilling
Hos smartbuy.dk kan du som udgangspunktet kun bestille varer via vores website.
Hvis du har forespørgsler til varer, som ikke er på siden eller større partier, er du meget velkommen til at kontakte os.

For at foretage et indkøb hos smartbuy.dk skal du følge nedenstående trin.

Find den eller de varer du ønsker og læg dem i indkøbskurven.
Gå til kassen.
Indtast dine personlige oplysninger.
Vælg forsendelse og betalingsmåde.
Godkend forretningsbetingelserne.
Tjek oplysningerne og godkend købet.
Du modtager en kvittering for ordren på din skærm og din e-mail, som du bør gemme.
Når du har gennemført en bestilling, modtager du en ordrebekræftelse på din bestilling via e-mail.
Sammen med din levering modtager du en pakkeseddel. På pakkesedlen kan du se, om der er varer, vi mod forventning ikke kunne leveres.
Fakturaen sender vi til dig på e-mail, når varerne afsendes. Du kan få kopier af dine tidligere fakturaer fra smartbuy.dk ved at kontakte vores kundeservice eller logge ind på din bruger konto.

Hvis du har yderligere spørgsmål angående køb af varer hos smartbuy.dk, eller ønsker personlig betjening og vejledning, så er du meget velkommen til at kontakte kundeservice.
Du kan også læse vores FAQ, hvor der er svar på det meste.

Betaling
Når du handler hos smartbuy.dk, er du altid garanteret en sikker betaling. 
Beløbet hæves først på dit kort, når varerne sendes fra smartbuy.dk.
Der kan aldrig trækkes et større beløb, end det du har godkendt ved købet.

Du kan benytte følgende betalingsmetoder:

MobilePay
Dankort
Visa
Visa Electron
Visa Debit
MasterCard
Maestro
Visa International
MasterCard International
Maestro International
Faktura betaling er udelukkende tilgængelig for kunder med B2B aftale.
Bankoverførsel - Betaler du via bankoverførsel, er du ikke beskyttet af indsigelsesordningen.
Reservation af beløb

Betaler du med et internationalt betalingskort, reserveres beløbet med det samme. Pengene reserveres på dit kort eller konto indtil:

Vi trækker beløbet, når vi sender varen, eller
pengene frigives ifølge aftale med din kortudsteder.
Du kan læse mere om reglerne for dit specifikke kort hos din kortudsteder.

Varedeklaration
Som forbruger hos MrBeef.dk kan du altid se relevant deklaration på det enkelte produkter i webshoppen, herunder næringsdeklaration, holdbarhed og oplysninger om allergener mm. Har du spørgsmål hertil, er du altid velkommen til at kontakte vores kundeservice.

Visningen af varedeklarationen på webshoppen fremvises via et online script. Den kan derfor opleves forskelligt afhængig af hvilken type enhed webshoppen er tilgået fra. Vi kan derfor ikke garanterer at varedeklarationen vises 100% optimalt på alle typer enheder.
smartbuy.dk kan hellere ikke gøres ansvarlig for fejlvisninger på eksterne links.

OBS: Derfor er varedeklaration på vores egen påsatte labels til enhver tid er gældende, uanset hvad der står på webshoppen.

Priser
Alle priser hos smartbuy.dk er angivet i DKK, og er inklusiv 25 % moms.
Beløbet bliver først fratrukket din konto, når varerne afsendes fra MrBeef.dk.

Gavekort
Gavekortet kan benyttes til køb i vores webshop.
Gavekortet påføres ikke navn, så det kan nemt videregives til andre kunder.
Gavekortet er gyldigt i 36 måneder fra udstedelse dato.

Sådan benyttes gavekortet hos MrBeef.dk.

Bestil de varer, du ønsker.
Gå til betaling.
Indtast din gavekortskode.
Aktivér gavekortskoden.
Fortsæt betalingen.
Modtag dine varer ved døren på leveringsdagen.
Fragtpriser
Alle ordrer sendes med Xpressen som fødevare logistik, hvilket betyder, at kassen stilles et hensigtsmæssigt sted, hvis du ikke er hjemme.

Vores fragtpriser afhænger af hvor meget du køber for og flg. takster er gældende.

•       0,00 - 1499,00 » 99,00 kr.
• 1500,00 - 2499,00 » 79,00 kr.
• 2500,00 - Gratis fragt
• Alle ordre tillægges 39,00 kr. i emballageomkostninger

Levering
Alle ordrer sendes med fragtfirmaet Xpressen som fødevarelogistik.
Du skal ved ordreafgivelse, angive hvor du vil have pakken stillet, hvis ikke du er hjemme til at modtage den. F.eks. i carporten eller lignende.

• Levering: 4 gange ugentligt tirsdag - onsdag - torsdag - fredag
• Deadline: Vi modtager bestillinger frem til kl. 12:00 dagen før levering
• Leveringsdagen: Du modtager friske varer 8:00 - 18:00

*Ved ekstraordinær forsinkelse, vil du modtage en mail direkte fra Xpressen

Særlige forhold ved levering
Når Xpressen leverer pakken fra MrBeef.dk, så følges dine leveringsanvisninger.
Oftest vil kassen blive stillet foran din hoveddør, medmindre andet er oplyst. 

Vi leverer naturligvis også til jer, der bor i aflåste opgange. Xpressen vil i så tilfælde ringe på din dør. Er du ikke hjemme, vil Xpressen kontakte dine naboer for at få adgang til opgangen. I sjældne tilfælde lykkes det ikke at komme ind. Så vil Xpressen kontakte dig på dit oplyste telefonnummer, og lave en leveringsaftale.

*Ved levering bliver man ikke kontaktet af Xpressen telefonisk og der bliver heller ikke ringet på døren mm.

Vægt på kødet og beregning af kg priser
Man skal påregne at vægten på hele kødstykker kan afvige fra det oplyste.
Vægtafvigelser fra 0-100 gram refunderes ikke.
Viste kg priser beregnes altid ud fra højeste vægtinterval dvs. når man vælger et stykke kød på 3,100 - 3,200 gr. er kg prisen beregnet ud fra 3,200 gr.

Årsagen til dette er vi kun kan oprette varerne i 100 grams intervaller og prisen afrundes op/ned til nærmeste hele krone.
Refusioner vedrørende vægtafvigelser køres altid i dagene efter en levering.

Holdbarheden på kødet
Holdbarheden på vores produkter, kan ses på alle produkter i shoppen under fanen Varedeklaration.

• Kølevarer gives 1-14 dage i holdbarhed.

• Frostvarer gives op til 12 mdr. i holdbarhed.

• Frostvarer der sendes til optøning givers 1-5 dage i holdbarhed.

• Du skal ALTID ompakke dit kød inden du fryser det ind.

• Vi tager IKKE imod reklamationer på varer, der er indfrosset i original emballage.

• Vi anbefaler at kødet ikke opbevares i køleskab mere end et døgn efter vakuum er brudt.

Følger du ikke disse anbefalinger, kan du ende med, at reklamationen ikke er berettiget.

OBS: Dog er vores egen påsatte labels til enhver tid gældende, uanset hvad der står på shoppen og original labels fra fabrikanten.

Afpuds på kødet
Hos os køber du hele stykker kød, som de kommer til os fra slagterierne og til markedets bedste priser.
Vi betaler samme kilopris, uanset hvor meget eller lidt afpuds der sidder på en given vare.

Vi yder derfor INGEN form for refusion i forbindelse med afpuds.

Især de amerikanske og australske slagterier lader en del fedt sidde på varen.
Det er bla. med til at beskytte varen under den lange modning under transporten.

Hvis man ønsker at købe kød af gourmetkvalitet til konkurrencedygtige priser, er afpuds en del af pakken.

Produktfoto
Vi bruger altid fotos der er er mest muligt repræsentative for vores produkter. Derfor vil man ofte se, at samme foto er brugt på flere forskellige produkter og brands.
Det vil altid være gjort i tråd med, at valgte billede skal yde pågældende vare retfærdighed.

Wagyu graduering
Wagyu gradueres ved at slagterierne åbner dyrene et helt specifikt sted på kroppen.
Den marmorering de ser på det specifikke sted, er den marmorering de tildeler hele dyret uanset hvor meget eller hvor lidt marmorering, de ser i andre stykker fra samme dyr.

Alkohol
Det er ikke tilladt at sælge alkohol på 16,5 % eller derover til unge under 18 år og alkohol under 16,5 % til unge under 16 år. Vi er forpligtiget til at verificere, at køber opfylder alderskravene. Alle ordrer som indeholder alkohol skal således aldersverificeres med MitID, og du vil blive mødt af et MitID verificeringsvindue, når du fortsætter til indkøbskurven. Når du har gennemført aldersverificeringen, kan du færdiggøre din ordre.

Reklamation fødevarer
Når du handler hos os som forbruger, gælder købelovens regler for varekøb. Det betyder, at du har reklamationsret i 24 måneder. Hvis din reklamation er berettiget, betyder det, at du enten kan få varen repareret, ombyttet, pengene tilbage eller et afslag i prisen, afhængig af den konkrete situation. Reklamationsperioden kan være begrænset til varens holdbarhed, hvis varen har haft den holdbarhed, man med rimelighed kan forvente.

En reklamation skal ske på korrekt vis dvs. telefonisk eller på mail.

Hvis du ønsker at oprette en reklamationssag KLIK HER

Reklamationer modtages IKKE via. Trustpilot, SMS, Facebook og andre sociale medier.

Ved køb af kød hos MrBeef.dk bedes vakuum brydes kort tid efter modtagelse, og varen skal enten spises eller indfryses. Datoen på vores påsatte labels er til enhver tid gældende.

Du skal reklamere inden for ”rimelig tid” efter, at du har opdaget fejlen. Hvis du reklamerer inden for to måneder efter, at fejlen er opdaget, vil reklamationen altid være rettidig. Dog ser vi helst at have din reklamation senest 2 dage efter modtagelse af varen og meget gerne før.

Det er vigtigt, at du henvender dig til os i det øjeblik, hvor du opdager fejl eller mangler ved din bestilling, og her vil vi i de fleste tilfælde bede om fotodokumentation.

Er der fejl på varen, må du under INGEN omstændigheder smide kødet ud før du har fået et tilsagn fra os. Vi skal have mulighed for at undersøge køde, hvis vi ønsker det. 

Hos os køber du hele stykker kød, som de kommer til os fra slagterierne og til markedets bedste priser.
Vi betaler samme kilopris, uanset hvor meget eller lidt afpuds der sidder på en given vare.

Vi yder derfor INGEN form for refusion i forbindelse med afpuds.

Især de amerikanske og australske slagterier, lader en del fedt sidde på varen. Det er bla. med til at beskytte varen under den lange modning under transporten.

Det kan være problematisk at reklamere over en fødevare, som har ligget i en fryser i en lang periode. Derfor opfordrer vi stærkt til, at du undersøger varen, når du modtager den, således vi kan yde erstatning, hvis varen ikke er som forventet. Vær opmærksom på at reklamationsretten kan være begrænset til varens naturlige holdbarhed.

Uanset hvad, så må du aldrig tøve med at kontakte os hvis du er det mindste i tvivl om kvaliteten og ALLE reklamationer behandles med største respekt, hvis uheldet skulle være ude.

Følger du ikke disse retningslinjer, kan det ende med, at reklamationen ikke er berettiget.

Hvis du ønsker at oprette en reklamationssag KLIK HER

Mangler og pakkefejl
Hvis du opdager pakkefejl eller mangler i en leveret ordre, er det vigtigt at du henvender dig til os hurtigst muligt.
Det vil hjælpe os rigtigt meget, hvis du tager et foto af hele ordrens indhold, og sender det til os sammen med dit ordrenr. til info@MrBeef.dk  

Vi vil herefter gennemgå vores videooptagelser fra pakkelinjen. Herefter kan vi med 100% nøjagtighed se hvor fejlen ligger og yde dig den bedste service. Vores pakkeri er 100% videoovervåget, og vi filmer alt lige fra dine varer bliver indvejet og pakket i flamingokasser, til din ordre bliver forseglet og afhentet af fragtfirmaet.

Reklamation øvrige varer
Som forbruger har du to års reklamationsret på dine varekøb. Når du handler hos os som forbruger, gælder købelovens regler for varekøb.

Det betyder, at du har reklamationsret i 24 måneder. Kontakt os inden du sender varen. Hvis din reklamation er berettiget, betyder det, at du enten kan få varen repareret, ombyttet, få pengene tilbage eller et afslag i prisen, afhængig af den konkrete situation.

Du skal reklamere inden for ”rimelig tid” efter, at du har opdaget fejlen. Hvis du reklamerer inden for to måneder efter, at fejlen er opdaget, vil reklamationen altid være rettidig.

Du bedes kontakte os på info@MrBeef.dk eller telefonisk, så snart du opdager at varen er behæftet med fejl. Vi anbefaler derfor, at du gemmer din kvittering i mindst to år. Reklamationsretten dækker fejlbehæftede varer og manglende dele. Reklamationsretten dækker ikke fejl, som skyldes almindelig slitage, ivrig, voldsom eller forkert brug.

Er reklamationen berettiget, refunderer vi dine (rimelige) fragtomkostninger. Varen skal altid sendes tilbage i forsvarlig emballage. Husk også at få en kvittering for afsendelse, så vi kan tilbagebetale dine fragtomkostninger.

Fortrydelsesret
Som forbruger har du 14 dages fortrydelsesret, når du handler hos os.

Fortrydelsesfristen udløber 14 dage efter den dag, du har modtaget din vare. Hvis du har bestilt flere forskellige varer i samme køb, men de leveres enkeltvist, løber fristen fra den dag, hvor du modtager den sidste vare.

Fristen indebærer, at du har 14 dage fra modtagelsen til at give os besked om, at du vil fortryde dit køb. Du kan sende en mail til info@MrBeef.dk eller benytte standardfortrydelsesformularen, som du finder nederst i handelsbetingelserne. 

Du kan ikke fortryde købet ved at nægte at modtage varen, uden samtidig at give os besked.

Ingen fortrydelsesret
Disse aftaler kan ikke fortrydes: 

- Levering af varer som må antages at blive forringet eller forældet hurtigt.
- Levering af forseglede varer som af sundhedsbeskyttelses- eller hygiejnemæssige årsager, ikke er egnede til at blive returneret, og hvor forseglingen er blevet brudt efter leveringen.

Returnering
Når du har givet os besked om, at du vil fortryde dit køb, har du 14 dage til at sende varen tilbage til os. 
Du skal selv betale for at pakken returneres, og det er dig der hæfter hvis der opstår en skade under transporten.

Vi kan også arrangere returnering af din ordre mod et transportgebyr. Udfyld standardfortrydelsesformularen her.

Varens stand, når du sender den retur
Hvis varen har mistet værdi, og det skyldes, at du har brugt den på en anden måde, end hvad der var nødvendigt for at fastslå varens art, egenskaber og den måde den fungerer, kan du kun få en del af købsbeløbet tilbage. Beløbet du kan få tilbage afhænger af varens handelsmæssige værdi, og i visse tilfælde kan det betyde, at du kun kan få fragtomkostningerne tilbage. 

Vi anbefaler at du sender varen retur i den originale emballage.
Hvis den originale emballage mangler, kan det muligvis medføre en værdiforringelse af varen.

Returnering af varer
Vi modtager kun pakker, som sendes direkte til vores produktionsadresse.

MrBeef.dk
Thorsvej 11
6950 Ringkøbing
Telefon: +45 70 555 365
E-mail: info@MrBeef.dk

Når du returnerer varen, bedes du vedlægge en detaljeret beskrivelse af problemet. 

Vi modtager kun pakker, som sendes direkte til adressen.
Du kan også fortryde købet ved at give os besked, og aflevere den personligt på ovenstående adresse mod forudgående aftale.

Tilbagebetaling af købsbeløbet
Hvis du fortryder dit køb, får du dine penge tilbage. Hvis varen er værdiforringet, fratrækker vi det beløb du hæfter for. 

Vi refunderer alle betalinger modtaget fra dig, herunder leveringsomkostninger (det gælder dog ikke ekstra leveringsomkostninger i de tilfælde, hvor du har valgt en anden leveringsform, end den billigste form for standardlevering, som vi tilbyder), senest 14 dage fra den dag, hvor vi har modtaget din besked om, at du vil fortryde aftalen. 

Vi tilbagefører pengene til samme betalingsmiddel, som du benyttede ved købet, medmindre vi har aftalt andet.

Vi kan tilbageholde betalingen, indtil vi har modtaget varen, medmindre du sender os dokumentation for at have returneret den. 

Erstatningsvarer
Vi kontrollerer lagerbeholdningen på bestillingstidspunktet og 3 dage frem i tiden. Der kan opstå den situation, at en vare bliver kasseret i kvalitetskontrollen og dermed ikke kan leveres. I de situationer hvor en bestilt vare ikke kan leveres, tilbyder MrBeef.dk så vidt muligt - og hvis det ønskes - en erstatning for den bestilte vare.

Du vil dog altid blive kontaktet telefonisk af MrBeef.dk. I så fald vil du blive tilbudt en tilsvarende eller bedre vare til samme pris som den bestilte, eller billigere. Kan vi ikke finde en passende erstatning, bliver du ikke opkrævet for den pågældende vare, og beløbet udgår af den samlede regning.

Sikker betaling
Vi benytter et sikkert ordre- og betalingssystem, som følger PCI-standarden. Betalingen godkendes herefter af Nets A/S. Når du bliver sendt til betalingssiden, oprettes den sikre SSL-krypteret forbindelse mellem din enhed og vores betalingsudbyder, som er certificeret efter PCI-standarden.

Al kommunikation og alle informationer du indtaster i forbindelse med et køb, er krypteret (SSL), hvilket garanterer en sikker handel. Krypteret kommunikation betyder, at hverken MrBeef.dk eller andre kan få adgang til de oplysninger du indtaster. Dine betalingsoplysninger sendes altså ikke til os men direkte til vores betalingsudbyder, som herefter underretter os om din betaling.

Prisfejl
Hvis en pris er åbenlyst forkert, og du rimeligvis burde havde opdaget dette, er vi ikke forpligtet til at levere det pågældende produkt til den forkerte pris.
MrBeef.dk kan ikke gøres ansvarlig for information på eksterne links.

Privatlivspolitik
Hos MrBeef.dk indsamler og anvender vi en række personlige oplysninger om dig i forbindelse med dit køb hos os. 

Herunder kan du finde vores privatlivspolitik, som du kan læse, hvis du gerne vil vide mere om, hvorfor og hvordan vi sikkert behandler dine personoplysninger. Her finder du information om, hvordan vi hos MrBeef.dk forholder os til persondataloven, pr. 24. maj 2018

Læs vores Privatlivspolitik her:

Cookies
MrBeef.dk anvender cookies med det formål at optimere websitet og dets funktionalitet, og dermed gøre besøget så nemt som muligt for dig. Du kan til enhver tid slette cookies fra din computer. Hvordan afhænger af din browser.

Logstatistik
Vi bruger en logstatistik på MrBeef.dk hvilket betyder at et statistik-system opsamler information, som kan give et statistisk billede af, hvor mange besøgende vi har, hvor de kommer fra og hvor på websitet det forlades mv. Logstatistikken anvendes kun med det formål at optimere MrBeef.dk

Klagegang
Hvis du som forbruger vil klage over dit køb, skal du kontakte vores kundeservice på telefon: +45 70 555 365 eller e-mail: info@MrBeef.dk
Hvis det ikke lykkes os at finde en løsning, kan du sende en klage til: 

Center for Klageløsning 
Nævnenes Hus 
Toldboden 2 
8800 Viborg 
www.naevneneshus.dk

For at kunne klage, skal varen eller ydelsen, som du vil klage over, have kostet mindst 1.110 kr. og højst 100.000 kr. Det koster et gebyr at få klagen behandlet.

Når du handler på en e-mærket webshop, kan du gratis få behandlet din sag hos e-mærket - uanset beløbets størrelse. Læs mere her.

Har du bopæl i et andet EU-land end Danmark, kan du klage til EU-Kommissionens online klageportal her - https://ec.europa.eu/odr  

Standardfortrydelsesformular

(Denne formular udfyldes og returneres kun, hvis fortrydelsesretten gøres gældende)

 

Til:

Mrbeef.dk
Thorsvej 11
6950 Ringkøbing
info@MrBeef.dk

 

Jeg meddeler herved, at jeg ønsker at gøre fortrydelsesretten gældende i forbindelse med min købsaftale om følgende varer/tjenesteydelser:

 

_______________________________________________________________________________________________

 

Bestilt den: _______________________________     Modtaget den: ________________________________

 

Forbrugerens navn: __________________________________________________________________________

 

Forbrugerens adresse:  _______________________________________________________________________

 

Forbrugerens underskrift: _________________________________________      Dato: _________________

(kun hvis formularens indhold meddeles på papir)

 

Handelsbetingelserne er senest opdateret d. 04.09.2024

Datablade
Emballage
 

 

Gel-ice
 

 

 

Handelsbetingelser gældende fra 20. november 2024.